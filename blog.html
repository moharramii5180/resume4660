<html>
<head>
</head>
<body style="font-size:24pt;direction:rtl;width:93%;height:100%;background-color:gray;border:60px;border-style:solid;border-color:black">
میخواهیم درباره‌ی دو موضوع صفحات وب داینامیک (Dynamic) و استاتیک (Static) صحبت کنیم و خیلی ساده آن‌ها را توضیح دهیم.

فرض کنید که شما در سایت‌تان یک بخشی دارید که میخواهید آخرین اخبار شرکت خودتان را نمایش دهید. برای نمایش این اخبار، از ۲ روش میتوانید استفاده کنید:

روش اول: بصورت دستی وارد کدهای HTML سایت خودتان شوید و اخبار را در کدهای HTML بصورت دستی بنویسید.

روش دوم: اخبار را ابتدا وارد پایگاه داده یا دیتابیس بکنید و سپس با استفاده از یک زبان برنامه نویسی مثل PHP، آن اخبار را از دیتابیس بخوانید و به کاربران نشان دهید.

در کنار PHP حتما اسم MySQL نیز به گوشتان خورده است. در مقاله‌ای جداگانه در یادیفای بصورت کامل بررسی میکنیم که MySQL چیست و چه کاربردی دارد.

اما در اینجا اگر بخواهیم یک تعریف خیلی کلی از MySQL بدهیم، میتوانیم بگوییم که MySQL یکی از پایگاه های داده‌ای است که PHP  میتواند با آن کار کند.

در واقع شما با استفاده از PHP میتوانید به پایگاه داده MySQL وصل شوید، اطلاعات را وارد آن کنید و همینطور اطلاعات وارد شده در گذشته‌ را از آن بخوانید و درصفحه وب‌تان نمایش دهید.


</body>
</html>
